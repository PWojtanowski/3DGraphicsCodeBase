# Zadania

W tym katalogu bedą się pojawiały  opisy zadań do wykonania. Zadania są _inkrementalne_. Każde  nowe zadanie będzie bazowało na poprzednich. W tym celu będą Państwo  kopiować zadania do nowych folderów. Jak to zrobić jest opisane  w zadaniu [`House`](House/README.md). Każde zadanie będzie punktowane. 

W opisach zadań będę specjalnie pomijał argumenty różnych funkcji OpenGL-a. Państwa zadaniem będzie uzupełnienie ich na podstawie dokumentacji. Zwykle wystarczy wpisać w Googlu nazwę funkcji, aby  dostać link do   [OpenGL® 4.5 Reference Pages](https://www.khronos.org/registry/OpenGL-Refpages/gl4/).

Zadania będą Państwo trzymali w swoich repozytoriach. W przyszłym tygodniu powinien już działać nasz GitLab i wtedy załóżę tam Państwu konta. Będę też prosił o pokazanie i omówienie zadań  na ćwiczeniach. 

Zadania można robić parami. Należ tylko wcześniej zgłosić to do mnie, abym założył wspólne repozytorium. 

Zadania bedą miały podany termin ukończenia po którym nie będą już przyjmowane. Będzie jednak można oddawać kolejne zadania, ale punkty będą stracone :( 





